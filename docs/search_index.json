[["programmatisch-toetsen-de-basis.html", "Thema 2 Programmatisch toetsen – De basis 2.1 Inleiding 2.2 Optimaliseren van de beslisfunctie 2.3 Betrouwbaarheid 2.4 Validiteit 2.5 Het stimuleren van het leerproces van de student 2.6 Uitgangspunten van programmatisch toetsen 2.7 Meer weten? 2.8 Praktijkvoorbeelden 2.9 Praktische handvatten", " Thema 2 Programmatisch toetsen – De basis 2.1 Inleiding Programmatisch toetsen is een holistische manier van toetsen waarbij gekeken wordt naar de gehele ontwikkeling van de student. Het doel van programmatisch toetsen is het optimaliseren van de beslisfunctie én het optimaliseren van de leerfunctie van toetsing (@baartman2020programmatisch). Op deze pagina zal eerst worden ingegaan op wat we uit de literatuur weten over het optimaliseren van deze twee componenten. Vervolgens zal worden beschreven hoe programmatisch toetsen hierop aansluit. 2.2 Optimaliseren van de beslisfunctie Als je belangrijke beslissingen neemt over studenten zoals het toekennen van studiepunten, wat uiteindelijk zal leiden tot het toekennen van een diploma, dan wil je dat deze beslissing betrouwbaar en valide is. 2.3 Betrouwbaarheid Bij betrouwbaarheid gaat het om de vraag hoe consistent een bepaalde toetsvorm iets meet, of de vraag in hoeverre beoordelingen van verschillende beoordelaars overeenstemmen. Vaak wordt gedacht dat mc-toetsen (of meer “gestandaardiseerde toetsen”) meer betrouwbaar zijn dan bijvoorbeeld mondelinge toetsvormen of observaties in de praktijk (meer “subjectieve toetsen”). Uit onderzoek is gebleken dat álle toetsvormen onbetrouwbaar zijn als de toetstijd maar kort is, dus als een mc-toets weinig items bevat of een observatie in de praktijk slechts een korte momentopname is (@van2005assessing). Op basis van één enkele meting worden er dus veel fout-positieve en fout-negatieve beslissingen genomen. Meer toetstijd, oftewel meer vragen in een toets of meer meetmomenten in de praktijk bleken daarentegen wel tot een betrouwbare beslissing te leiden. Interessant aan dit onderzoek was dat dit niet alleen bleek voor meer subjectieve toetsvormen zoals praktijkobservaties en mondelinge examens, maar ook voor meer objectieve toetsvormen zoals multiple choice toetsen. Dus niet de manier van toetsen maar juist een veelvuldigheid aan meetmomenten leidt tot een betrouwbare beslissing. Een betrouwbare beslissing wordt dus gebaseerd op een veelheid aan verschillende meetmomenten. 2.4 Validiteit Validiteit gaat over de vraag of een bepaalde toetsvorm (of combinatie daarvan) echt het construct meet dat we beogen, en niet bijvoorbeeld maar een deel daarvan, of net iets anders. Vaak willen we dat studenten complexe vaardigheden of competenties ontwikkelen, of kunnen handelen in een complexe beroepspraktijk. Het gaat hierbij om complexe vaardigheden zoals communiceren, samenwerken of professioneel handelen. Om dit daadwerkelijk te kunnen meten is het nodig om niet alleen naar de kennis maar ook naar de gedragingen van een student te kijken. Een valide toetsprogramma moet dus recht kunnen doen aan de verschillende aspecten van de complexe vaardigheden die de opleiding beoogd aan te leren. Dit betekent dat een mix aan methoden nodig is om complexe vaardigheden / competenties te kunnen beoordelen. 2.5 Het stimuleren van het leerproces van de student Binnen de conventionele manier van toetsen wordt toetsing vaak primair ingezet als afsluiting van een leerproces (assessment of learning), terwijl juist de verbinding van het leren aan het onderwijs- en toetsactiviteiten van waarde kan zijn voor de ontwikkeling van de student (@baartman2020programmatisch).). Zo blijkt uit onderzoek dat het leerproces van de student stopt wanneer de beoordeling is gegeven (Kohn, 2011). Ook is gebleken dat studenten zich met name inzetten voor dat waar zij op getoetst worden (@kickert2022curricular). Het inzetten van toetsing als afsluiting van het leerproces leidt dus tot povere leerstijlen die als focus hebben de toets te behalen. Ook de manier waarop beoordeeld wordt is van invloed op de mate waarin studenten kunnen leren van beoordelingen. Zo kan het geven van een cijfer gezien worden als een hele summiere vorm van feedback. Het cijfer vertelt studenten namelijk alleen iets over hoe goed zij het hebben gedaan, maar zegt verder niets over wat goed was en wat beter kon. Op deze manier krijgen studenten maar weinig inzicht in hun eigen leerproces wat het lastig maakt om hier als student de regie over te pakken. Terwijl dit in het kader van een leven lang ontwikkelen steeds belangrijker wordt. Een toetsprogramma dat van waarde kan zijn voor het leerproces van de student zou dus inzichten moeten bieden in de ontwikkeling van de student en ruimte moeten bieden voor doorontwikkeling. 2.6 Uitgangspunten van programmatisch toetsen Op basis van de hierboven omschreven inzichten is programmatisch toetsen ontwikkeld (@van2012model; @heeneman2021ottawa), waarbij de volgende uitgangspunten centraal staan (@baartman2020programmatisch): 2.6.1 Inzicht in de ontwikkeling van de studenten ontstaat door een mix van verschillende datapunten Binnen programmatisch toetsen wordt de ontwikkeling van studenten gevolgd aan de hand van datapunten. Datapunten zijn dingen die de student doet of maakt, en die informatie geven over hun kennen en kunnen. Dit kan bijvoorbeeld een gemaakte opdracht, beroepsproduct, handeling in de praktijk, presentatie of de uitkomst van een kennistoets zijn. De vormkeuze van het datapunt staat hierbij ten dienste van het leerproces. Zo lokt bijvoorbeeld een kennistoets ander leergedrag uit dan een praktijkopdracht. Er bestaan dus geen voorkeurstypen van datapunten. Wel is de combinatie van verschillende typen datapunten van belang voor de validiteit, aangezien het in de beroepspraktijk immers ook zo is dat professionals op het ene moment bezig zijn met het schrijven van een rapport en op andere momenten bezig zijn met het geven van een presentatie, het opleveren van een product, et cetera. Geen enkel datapunt kan daardoor dekkend zijn voor alle complexe vaardigheden of competenties die beoordeeld dienen te worden. 2.6.2 Elk datapunt is feedbackgericht en kent geen zak-/slaagbeslissing Op basis van een datapunt kan nog geen zak-/slaagbeslissing genomen zoals het wel of niet toekennen van studiepunten. Een datapunt is immers maar een momentopname en geeft daarom geen betrouwbaar beeld van de student weet en kan. Wel is het van belang dat studenten feedback krijgen bij ieder datapunt zodat zij inzicht krijgen in waar zij nu staan en wat mogelijke vervolgstappen zijn. Deze feedback kan zowel kwantitatief (bijvoorbeeld een score op een5-puntschaal of een percentage goed beantwoordde vragen) als kwalitatief (narratieve feedback) zijn. Doordat er geen zak-/slaag beslissing verbonden is aan een datapunt hoeft niet iedereen hetzelfde beoordeeld te worden, maar kunnen er juist verschillende perspectieven op het werk meegenomen worden om zo veel mogelijk te kunnen leren. Hierbij kun je denken aan feedback van docenten, mensen uit de praktijk en peers. Deze feedback kan de student weer benutten voor een volgende opdracht, waarin een beroep wordt gedaan op dezelfde competenties. 2.6.3 De leeropbrengsten vormen de ruggengraat van het toetsprogramma Binnen programmatisch toetsen zijn de beoogde leeropbrengsten het uitgangspunt voor de keuze van de datapunten. Op basis van dit raamwerk aan competenties, vaardigheden en/of beroepstaken wordt bepaald wat de student moet laten zien om de beoogde leeruitkomsten aan te tonen. Datapunten worden gekoppeld aan dit raamwerk (of ruggengraat), zodat het voor zowel docenten als studenten inzichtelijk is welke datapunten een bijdrage leveren aan welk leerproces ten aanzien van de beoogde leerresultaten. Datapunten en/of de feedback op datapunten worden vastgelegd in een portfolio om de ontwikkeling van de student te kunnen monitoren. Het monitoren en begeleiden van de ontwikkeling van studenten gebeurt ook aan de hand van de ruggengraat. Zo kunnen datapunten beoordeeld worden aan de hand van feedbackformulieren waarin ook de onderliggende competenties terugkomen. Zo gaat de feedback die studenten ontvangen niet alleen over hoe zij de specifieke opdracht uit hebben gevoerd, maar ook over de competenties die zij hierbij hebben ingezet en ontwikkeld. Deze feedback kan een student weer benutten voor een volgende opdracht waar dezelfde competenties aan gekoppeld zijn. Op deze manier verzamelen studenten verschillende datapunten die dezelfde competenties aantonen. Al deze informatiebrokjes samen kunnen vervolgens weer leiden tot een betrouwbare zak-/slaagbeslissing. 2.6.4 Er is een constante dialoog over het gebruik van feedback voor zelfsturing Uit onderzoek is gebleken dat studenten niet automatisch aan de slag gaan met de feedback die zij krijgen. Het leren ontvangen en benutten van feedback, en (uiteindelijk) het nemen van regie over het eigen leerproces moet daarom begeleid worden. Deze begeleiding kan geboden worden door een mentor/coach die de ontwikkeling van de student volgt en hier regelmatig het gesprek met de student over aan gaat. De mentor/coach bespreekt samen met de student de ontwikkeling aan de hand van de datapunten die tot dan toe verzameld zijn in het portfolio. 2.6.5 Het aantal datapunten en de zwaarte van de beslissing zijn proportioneel aan elkaar gerelateerd Zoals eerder aangegeven zijn er veel datapunten nodig om een betrouwbare beslissing te kunnen maken. Daarom moet de zwaarte van de beslissing (dat wat er op het spel staat voor de student) in verhouding staan met het aantal datapunten dat aanwezig is. Binnen programmatisch toetsen wordt er daarom gesproken over een “continuüm van stakes”, die gaat van low tot high stakes. Low stakes beslissingen hebben weinig consequenties , zoals de feedback op een datapunt. Medium stakes zijn veelal tussentijdse beoordelingen waarin er samen met de student gekeken wordt hoe deze er nu voor staat op basis van de geleverde datapunten. Deze beoordeling wordt vaak halverwege de onderwijsperiode gepland zodat de student nog genoeg tijd heeft om te werken aan de geconstateerde leerdoelen en datapunten kan verzamelen om groei aan te tonen. High stakes beslissingen hebben zwaarwegende gevolgen voor de student, zoals het toekennen van studiepunten of het behalen van een diploma. [AFBEELDING TOEVOEGEN - moet nog aangeleverd worden] 2.6.6 De zwaarte van een beslissing is leidend voor de hoeveelheid benodigde beoordelaarsexpertise Op basis van meerdere datapunten kan afgeleid worden of een student de gewenste competenties en/of leeruitkomsten beheerst. Echter, gezien de heterogeniteit van de datapunten, kan er geen rekenkundig oordeel geveld worden over het totaal aan datapunten. Een high stakes beslissing op basis van een groot aantal datapunten vereist daarom een professioneel holistisch oordeel. Bij programmatisch toetsen wordt zo’n high stakes beslissing genomen door een besliscommissie. Ook hier geldt: wanneer een beslissing meer high stakes is, is meer beoordelaarsexpertise nodig, bijvoorbeeld door het inzetten van meer beoordelaars, het trainen van beoordelaars en kalibreersessies. . Om het oordeel van de beoordelaars te vergemakkelijken wordt veelal gebruik gemaakt van holistische beoordelingscriteria en niveaubeschrijvingen van een bepaalde competentie. 2.7 Meer weten? Er zijn meerdere (wetenschappelijke) publicaties verschenen over programmatisch toetsen waarbij ingegaan wordt op het ontwerpen van programmatisch toetsen. Onderstaande lijst geeft een overzicht. 2.7.1 Wetenschappelijke publicaties 2.7.1.1 Assessing professional competence: from methods to programmes @van2005assessing 2.7.1.2 The assessment of professional competence: building blocks for theory development @van2010assessment 2.7.1.3 Twelve Tips for programmatic assessment @doi:10.3109/0142159X.2014.973388 2.7.1.4 A model for programmatic assessment fit for purpose @van2012model 2.7.1.5 Programmatic assessment: From assessment of learning to assessment for learning @doi:10.3109/0142159X.2011.565828 2.7.1.6 Ottawa 2020 consensus statement for programmatic assessment - 1. Agreement on the principles @heeneman2021ottawa Dit artikel bestaat uit twee delen. In het eerste deel wordt ingegaan op de principes. In het tweede deel over hoe deze vorm krijgen in de praktijk. Het tweede deel is hier te vinden. 2.7.1.7 Where the rubber meets the road — An integrative review of programmatic assessment in health care professions education @schut2021rubber 2.7.1.8 Theoretical considerations on programmatic assessment @torre2020theoretical 2.7.2 Praktijkgerichte publicaties 2.7.2.1 Programmatisch toetsen als motor voor professioneel leren in het hoger onderwijs In het boek Toetsrevolutie schreven Cees van der Vleuten, Suzanne Schut en Sylvia Heeneman het hoofdstuk “Programmatisch toetsen als motor voor professioneel leren in het hoger onderwijs”. In dit hoofdstuk beschrijven zij op toegankelijke wijze wat programmatisch toetsen is en hoe het een bijdrage zou kunnen leveren aan meer professioneel leren binnen het hoger onderwijs. Toetsrevolutie: Naar een feedbackcultuur in het hoger onderwijs 2.7.2.2 ‘Wat is programmatisch toetsen’ in 2 minuten In deze (Nederlands ondertitelde) animatie wordt in twee minuten uitgelegd wat programmatisch toetsen is. De animatie is ontwikkeld door Cees van der Vleuten. ‘Wat is programmatisch toetsen’ in 2 minuten 2.7.2.3 Drie perspectieven op toetsing: waar staat u en waar wilt u naar toe? In dit webinar gaat Cees van der Vleuten in op de drie perspectieven binnen toetsing: assessment of learning, assessment for learning en een meer systeem-geïntegreerde aanpak van toetsing. Cees daagt de kijker uit na te denken over de vraag: waar staat u nu en waar wilt u naar toe? Dit webinar is opgenomen voor de online leeromgeving. Bekijk het webinar hier. 2.7.2.4 In gesprek over veelgestelde vragen over programmatisch toetsen Op 6 juli 2020 vond een Q&amp;A plaats waarin Cees van der Vleuten, Liesbeth Baartman en Tamara van Schilt-Mol antwoorden gaven op veelgestelde vragen over programmatisch toetsen. Tijdens deze Q&amp;A wordt er onder meer gesproken over de uitgangspunten van programmatisch toetsen, de relatie met andere onderwijsconcepten en onderwijsinnovaties, en over het ontwerpen, implementeren en uitvoeren van programmatisch toetsen. Bekijk de Q&amp;A hier. 2.7.2.5 Programmatischtoetsen.nl Op deze website vind je informatie over programmatisch toetsen en portretten van opleidingen die zijn aangesloten bij het Landelijk Netwerk Programmatisch toetsen. Daarnaast worden antwoorden gegeven op veel gestelde vragen over programmatisch toetsen. Programmatisch toetsen – Platform Leren van Toetsen 2.7.2.6 Curriculumperspectief op motivatie De manier waarop toetsing binnen een curriculum ingericht is, kan een groot effect hebben op de motivatie van studenten. In dit artikel wordt ingegaan op deze relatie. Er zijn zowel een praktijkgericht artikel als een wetenschappelijk artikel over dit onderwerp toegevoegd. Praktijkgericht artikel: Een curriculumperspectief op motivatie @kickert2022curricular 2.8 Praktijkvoorbeelden 2.8.1 Wat is programmatisch toetsen (niet)? Het landelijk leernetwerk programmatisch toetsen organiseert driemaal per jaar webinars rondom een praktijkvraag gericht op programmatisch toetsen tijdens zogenoemde buitenkringbijeenkomsten. Tijdens de buitenkringbijeenkomst op 26 november 2021 werd stilgestaan bij de uitgangspunten van programmatisch toetsen, het ontwerpen van programmatisch toetsen en bij enkele veelvoorkomende misconcepties. Je vindt hier zowel de opname als de materialen gebruikt tijdens de bijeenkomst. Powerpointpresentatie Opname 2.9 Praktische handvatten 2.9.1 ‘Wat is programmatisch toetsen’ in 2 minuten In deze (Nederlands ondertitelde) animatie wordt in twee minuten uitgelegd wat programmatisch toetsen is. Het filmpje is een mooi startpunt om met collega’s te gesprek over programmatisch toetsen te voeren: wat is het en past het bij onze visie? De animatie is ontwikkeld door professor Cees van der Vleuten en geproduceerd door Masterbranders. Bekijk de animatie hier. 2.9.2 Praatplaat programmatisch toetsen Op deze praatplaat is het concept programmatisch toetsen visueel weergegeven. De praatplaat kan worden gebruikt als handvat om met elkaar de uitgangspunten van programmatisch toetsen te bespreken of om het concept toe te lichten. De praatplaat is in opdracht van Tamara van Schilt-Mol en Liesbeth Baartman ontwikkeld door Studio Duikboot en is zowel in het Nederlands als Engels beschikbaar. Programmatisch Toetsen: A3 print Programmatisch Toetsen: 1920x1080 300ppi Programmatic Assessment: A3 print Programmatic Assessment: 1920x1080 300ppi 2.9.3 ‘Wat is programmatisch toetsen’ voor studenten In deze animatie wordt heel duidelijk aan studenten uitgelegd wat programmatisch toetsen is, en wat het hem kan brengen. Hoewel de animatie gemaakt is voor studenten die co-schappen gaan lopen, is het zeker ook bruikbaar voor andere opleidingen als startpunt om met studenten het gesprek over programmatisch toetsen te voeren. De animatie is gemaakt door Amsterdam UMC - masteropleiding Geneeskunde Vrije Universiteit. Bekijk de animatie. 2.9.4 ‘Wat is programmatisch toetsen’ door een student In deze animatie legt een student - vanuit het studentperspectief - uit wat programmatisch toetsen is. Deze animatie is door Charlene van der Deijl gemaakt als opdracht van het vak ‘Communicatiebureau’ van de HAN-opleiding Communicatie. Bekijk de animatie. 2.9.5 30 seconds en speeddaten Wil je samen met collega’s aan de slag met programmatisch toetsen en ben je benieuwd of iedereen bekend is met alle begrippen? Met de spellen ‘speeddate’ en ‘30 seconds’ krijg je hier snel zicht op. Speeddate en 30 seconds werden ontwikkeld door Barbara Spieringhs, Jantina Huizinga en Christina Schouten in het leernetwerk programmatisch toetsen. Download Speeddate en 30 Seconds hier "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
